{"1": "আমি শপথ করিতেছি এই নগরের", "2": "আর তুমি এই নগরের অধিবাসী,", "3": "শপথ জন্মদাতার ও যাহা সে জন্ম দিয়াছে।", "4": "আমি তো মানুষ সৃষ্টি করিয়াছি কষ্ট - ক্লেশের মধ্যে।", "5": "সে কি মনে করে যে, কখনও তাহার উপর কেহ ক্ষমতাবান হইবে না?", "6": "সে বলে, ‘আমি প্রচুর অর্থ নিঃশেষ করিয়াছি।’", "7": "সে কি মনে করে যে, তাহাকে কেহ দেখে নাই?", "8": "আমি কি তাহার জন্য সৃষ্টি করি নাই দুই চক্ষু?", "9": "আর জিহ্বা ও দুই ওষ্ঠ?", "10": "আর আমি তাহাকে দুইটি পথ দেখাইয়াছি।", "11": "সে তো বন্ধুর গিরিপথে প্রবেশ করে নাই।", "12": "তুমি কী জান - বন্ধুর গিরিপথ কী?", "13": "ইহা হইতেছে", "14": "অথবা দুর্ভিক্ষের দিনে আহার্যদান", "15": "ইয়াতীম আত্মীয়কে,", "16": "অথবা দারিদ্র্য - নিষ্পেষিত নিঃস্বকে,", "17": "তদুপরি সে অন্তর্ভুক্ত হয় মু’মিনদের এবং তাহাদের, যাহারা পরস্পরকে উপদেশ দেয় ধৈর্য ধারণের ও দয়া - দাক্ষিণ্যের ;", "18": "ইহারাই সৌভাগ্যশালী।", "19": "আর যাহারা আমার নিদর্শন প্রত্যাখ্যান করিয়াছে, উহারাই হতভাগ্য।", "20": "উহারা পরিবেষ্টিত হইবে অবরুদ্ধ অগ্নিতে।"}