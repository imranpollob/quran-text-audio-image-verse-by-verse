{"1": "আকাশ যখন বিদীর্ণ হইবে,", "2": "যখন নক্ষত্রমণ্ডলী বিক্ষিপ্তভাবে ঝরিয়া পড়িবে,", "3": "সমুদ্র যখন উদ্বেলিত হইবে,", "4": "এবং যখন কবর উন্মোচিত হইবে,", "5": "তখন প্রত্যেকে জানিবে, সে কী অগ্রে পাঠাইয়াছে ও কী পশ্চাতে রাখিয়া গিয়াছে।", "6": "হে মানুষ ! কিসে তোমাকে তোমার মহান প্রতিপালক সম্বন্ধে বিভ্রান্ত করিল?", "7": "যিনি তোমাকে সৃষ্টি করিয়াছেন, অতঃপর তোমাকে সুঠাম করিয়াছেন এবং সুসমঞ্জস করিয়াছেন,", "8": "যেই আকৃতিতে চাহিয়াছেন, তিনি তোমাকে গঠন করিয়াছেন।", "9": "না, কখনও না, তোমরা তো শেষ বিচারকে অস্বীকার করিয়া থাক ;", "10": "অবশ্যই আছে তোমাদের জন্য তত্ত্বাবধায়কগণ ;", "11": "সম্মানিত লিপিকরবৃন্দ ;", "12": "তাহারা জানে তোমরা যাহা কর।", "13": "পুণ্যবানগণ তো থাকিবে পরম স্বাচ্ছন্দ্যে ;", "14": "এবং পাপাচারীরা তো থাকিবে জাহান্নামে ;", "15": "উহারা কর্মফল দিবসে উহাতে প্রবেশ করিবে ;", "16": "এবং উহারা উহা হইতে অন্তর্হিত হইতে পারিবে না।", "17": "কর্মফল দিবস সম্বন্ধে তুমি কী জান?", "18": "আবার বলি, কর্মফল দিবস সম্বন্ধে তুমি কী জান?", "19": "সেই দিন একের অপরের জন্য কিছু করিবার সামর্থ্য থাকিবে না; এবং সেই দিন সমস্ত কর্তৃত্ব হবে আল্লাহ্‌র।"}