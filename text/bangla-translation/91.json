{"1": "শপথ সূর্যের এবং উহার কিরণের,", "2": "শপথ চন্দ্রের, যখন উহা সূর্যের পর আবির্ভূত হয়,", "3": "শপথ দিবসের, যখন সে উহাকে প্রকাশ করে,", "4": "শপথ রজনীর, যখন সে উহাকে আচ্ছাদিত করে,", "5": "শপথ আকাশের এবং যিনি উহা নির্মাণ করিয়াছেন তাঁহার,", "6": "শপথ পৃথিবীর এবং যিনি উহাকে বিস্তৃত করিয়াছেন তাঁহার,", "7": "শপথ মানুষের এবং তাঁহার, যিনি উহাকে সুঠাম করিয়াছেন,", "8": "অতঃপর উহাকে উহার অসৎর্কম ও উহার সৎকর্মের জ্ঞান দান করিয়াছেন।", "9": "সে - ই সফলকাম হইবে, যে নিজেকে পবিত্র করিবে।", "10": "এবং সেই ব্যর্থ হইবে, যে নিজেকে কলুষাচ্ছন্ন করিবে।", "11": "সামূদ সম্প্রদায় অবাধ্যতাবশত অস্বীকার করিয়াছিল।", "12": "উহাদের মধ্যে যে সর্বাধিক হতভাগ্য, সে যখন তৎপর হইয়া উঠিল,", "13": "তখন আল্লাহ্‌র রাসূল উহাদেরকে বলিল, ‘আল্লাহ্‌র উষ্ট্রী ও উহাকে পানি পান করাইবার বিষয়ে সাবধান হও।’", "14": "কিন্তু উহারা রাসূলকে অস্বীকার করিল এবং উহাকে কাটিয়া ফেলিল। উহাদের পাপের জন্য উহাদের প্রতিপালক উহাদেরকে সমূলে ধ্বংস করিয়া একাকার করিয়া দিলেন।", "15": "এবং ইহার পরিণাম সম্পর্কে তিনি ভয় করেন না।"}