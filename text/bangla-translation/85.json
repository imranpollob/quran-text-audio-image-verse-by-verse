{"1": "শপথ বুরূজবিশিষ্ট আকাশের,", "2": "এবং প্রতিশ্রুতি দিবসের,", "3": "শপথ দ্রষ্টা ও দৃষ্টের", "4": "ধ্বংস হইয়াছিল কুণ্ডের অধিপতিরা", "5": "ইন্ধনপূর্ণ যে কুণ্ডে ছিল অগ্নি,", "6": "যখন উহারা ইহার পাশে উপবিষ্ট ছিল;", "7": "এবং উহারা মু’মিনদের সঙ্গে যাহা করিতেছিল তাহা প্রত্যক্ষ করিতেছিল।", "8": "উহারা তাহাদেরকে নির্যাতন করিয়াছিল শুধু এই কারণে যে, তাহারা বিশ্বাস করিত পরাক্রমশালী ও প্রশংসার্হ আল্লাহে -", "9": "আকাশমণ্ডলী ও পৃথিবীর সর্বময় কর্তৃত্ব যাঁহার ; আর আল্লাহ্ সর্ববিষয়ে দ্রষ্টা।", "10": "যাহারা বিশ্বাসী নরনারীকে বিপদাপন্ন করিয়াছে এবং পরে তওবা করে নাই তাহাদের জন্য তো আছে জাহান্নামের শাস্তি, আছে দহন যন্ত্রণা।", "11": "অবশ্যই যাহারা ঈমান আনে ও সৎকর্ম করে তাহাদের জন্য আছে জান্নাত, যাহার পাদদেশে নদী প্রবাহিত, ইহাই মহাসাফল্য।", "12": "তোমার প্রতিপালকের মার বড়ই কঠিন।", "13": "তিনিই অস্তিত্ব দান করেন ও পুনরাবর্তন ঘটান,", "14": "এবং তিনি ক্ষমাশীল, প্রেমময়,", "15": "আর্‌শের অধিকারী ও সম্মানিত।", "16": "তিনি যাহা ইচ্ছা তাহাই করেন।", "17": "তোমার নিকট কি পৌঁছিয়াছে সৈন্যবাহিনীর বৃত্তান্ত -", "18": "ফির‘আওন ও সামূদের?", "19": "তবু কাফিররা মিথ্যা আরোপ করায় রত;", "20": "এবং আল্লাহ্‌ উহাদের অলক্ষ্যে উহাদেরকে পরিবেষ্টন করিয়া রহিয়াছেন।", "21": "বস্তুত ইহা সম্মানিত কুরআন,", "22": "সংরক্ষিত ফলকে লিপিবদ্ধ।"}