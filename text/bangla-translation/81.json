{"1": "সূর্যকে যখন নিষ্প্রভ করা হইবে,", "2": "যখন নক্ষত্ররাজি খসিয়া পড়িবে,", "3": "পর্বতসমূহকে যখন চলমান করা হইবে,", "4": "যখন পূর্ণ - গর্ভা উষ্ট্রী উপেক্ষিত হইবে,", "5": "যখন বন্য পশু একত্র করা হইবে,", "6": "সমুদ্র যখন স্ফীত করা হইবে,", "7": "দেহে যখন আত্মা পুনঃসংযোজিত হইবে,", "8": "যখন জীবন্ত সমাধিস্থ কন্যাকে জিজ্ঞাসা করা হইবে,", "9": "কী অপরাধে উহাকে হত্যা করা হইয়াছিল?", "10": "যখন ‘আমলনামা উন্মোচিত হইবে,", "11": "যখন আকাশের আবরণ অপসারিত হইবে,", "12": "জাহান্নামের অগ্নি যখন উদ্দীপিত করা হইবে,", "13": "এবং জান্নাত যখন সমীপবর্তী করা হইবে,", "14": "তখন প্রত্যেক ব্যক্তিই জানিবে সে কী লইয়া আসিয়াছে।", "15": "আমি শপথ করি পশ্চাদপসরণকারী নক্ষত্রের,", "16": "যাহা প্রত্যাগমন করে ও অদৃশ্য হয়,", "17": "শপথ নিশার যখন উহার অবসান হয়", "18": "আর ঊষার, যখন উহার আবির্ভাব হয়,", "19": "নিশ্চয়ই এই কুরআন সম্মানিত বার্তাবহের আনীত বাণী", "20": "যে সামর্থ্যশালী, আরশের মালিকের নিকট মর্যাদাসম্পন্ন,", "21": "যাহাকে সেখানে মান্য করা হয়, যে বিশ্বাসভাজন।", "22": "আর তোমাদের সাথী উন্মাদ নয়,", "23": "সে তো তাহাকে স্পষ্ট দিগন্তে দেখিয়াছে,", "24": "সে অদৃশ্য বিষয় সম্পর্কে কৃপণ নয়।", "25": "এবং ইহা অভিশপ্ত শয়তানের বাক্য নয়।", "26": "সুতরাং তোমরা কোথায় চলিয়াছ?", "27": "ইহা তো শুধু বিশ্বজগতের জন্য উপদেশ,", "28": "তোমাদের মধ্যে যে সরল পথে চলিতে চায়, তাহার জন্য।", "29": "তোমরা ইচ্ছা করিবে না যদি জগতসমূহের প্রতিপালক আল্লাহ্‌ ইচ্ছা না করেন।"}