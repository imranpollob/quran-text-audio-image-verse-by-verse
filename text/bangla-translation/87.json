{"1": "তুমি তোমার সুমহান প্রতিপালকের নামের পবিত্রতা ও মহিমা ঘোষণা কর,", "2": "যিনি সৃষ্টি করেন ও সুঠাম করেন।", "3": "এবং যিনি পরিমিত বিকাশ সাধন করেন ও পথনির্দেশ করেন,", "4": "এবং যিনি তৃণাদি উৎপন্ন করেন,", "5": "পরে উহাকে ধূসর আবর্জনায় পরিণত করেন।", "6": "নিশ্চয় আমি তোমাকে পাঠ করাইব, ফলে তুমি বিস্মৃত হইবে না,", "7": "আল্লাহ্‌ যাহা ইচ্ছা করিবেন তাহা ব্যতিত। তিনি জানেন যাহা প্রকাশ্য ও যাহা গোপন।", "8": "আমি তোমার জন্য সুগম করিয়া দিব সহজ পথ।", "9": "উপদেশ যদি ফলপ্রসূ হয় তবে উপদেশ দাও;", "10": "যে ভয় করে সে উপদেশ গ্রহণ করিবে।", "11": "আর উহা উপেক্ষা করিবে যে নিতান্ত হতভাগ্য,", "12": "যে মহাঅগ্নিতে প্রবেশ করিবে,", "13": "অতঃপর সেখানে সে মরিবেও না, বাঁচিবেও না।", "14": "নিশ্চয় সাফল্য লাভ করিবে যে পবিত্রতা অর্জন করে।", "15": "এবং তাহার প্রতিপালকের নাম স্মরণ করে ও সালাত কায়েম করে।", "16": "কিন্তু তোমরা পার্থিব জীবনকে প্রাধান্য দাও,", "17": "অথচ আখিরাতই উৎকৃষ্টতর এবং স্থায়ী।", "18": "ইহা তো আছে পূর্ববর্তী গ্রন্থে", "19": "ইব্‌রাহীম ও মূসার গ্রন্থে।"}