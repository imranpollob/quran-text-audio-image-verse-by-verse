{"1": "পাঠ কর তোমার প্রতিপালকের নামে, যিনি সৃষ্টি করিয়াছেন -", "2": "সৃষ্টি করিয়াছেন মানুষকে ‘আলাক’ হইতে।", "3": "পাঠ কর, আর তোমার প্রতিপালক মহামহিমান্বিত,", "4": "যিনি কলমের সাহায্যে শিক্ষা দিয়াছেন -", "5": "শিক্ষা দিয়াছেন মানুষকে, যাহা সে জানিত না।", "6": "বস্তুত মানুষ তো সীমালংঘন করিয়াই থাকে,", "7": "কারণ সে নিজকে অভাবমুক্ত মনে করে।", "8": "তোমার প্রতিপালকের নিকট প্রত্যাবর্তন সুনিশ্চিত।", "9": "তুমি কি উহাকে দেখিয়াছ, যে বাধা দেয়,", "10": "এক বান্দাকে -  যখন সে সালাত আদায় করে?", "11": "তুমি লক্ষ্য করিয়াছ কি, যদি সে সৎপথে থাকে", "12": "অথবা তাক্ওয়ার নির্দেশ দেয়,", "13": "তুমি লক্ষ্য করিয়াছ কি, যদি সে মিথ্যা আরোপ করে ও মুখ ফিরাইয়া নেয়,", "14": "তবে সে কি জানে না যে, আল্লাহ্‌ দেখেন ?", "15": "সাবধান, সে যদি বিরত না হয় তবে আমি তাহাকে অবশ্যই হেঁচড়াইয়া লইয়া যাইব, মস্তকের সম্মুখভাগের কেশগুচ্ছ ধরিয়া -", "16": "মিথ্যাচারী, পাপিষ্ঠের কেশগুচ্ছ।", "17": "অতএব সে তাহার পার্শ্বচরদেরকে আহ্বান করুক!", "18": "আমিও আহ্বান করিব জাহান্নামের প্রহরীদেরকে।", "19": "সাবধান ! তুমি উহার অনুসরণ করিও না এবং সিজ্‌দা কর ও আমার নিকটবর্তী হও।"}