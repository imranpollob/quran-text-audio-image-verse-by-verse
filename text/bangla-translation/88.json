{"1": "তোমার নিকট কি কিয়ামতের সংবাদ আসিয়াছে?", "2": "সেই দিন অনেক মুখমণ্ডল অবনত,,", "3": "ক্লিষ্ট, ক্লান্ত হইবে,,", "4": "উহারা প্রবেশ করিবে জ্বলন্ত অগ্নিতে,,", "5": "উহাদেরকে অত্যুষ্ণ প্রস্রবণ হইতে পান করান হইবে;", "6": "উহাদের জন্য খাদ্য থাকিবে না কণ্টকময় গুল্ম ব্যতীত,", "7": "যাহা উহাদেরকে পুষ্ট করিবে না এবং উহাদের ক্ষুধা নিবৃত্তি করিবে না।", "8": "অনেক মুখমণ্ডল সেই দিন হইবে আনন্দোজ্জ্বল,", "9": "নিজেদের কর্ম - সাফল্যে পরিতৃপ্ত,", "10": "সুমহান জান্নাতে", "11": "সেখানে তাহারা অসার বাক্য শুনিবে না,", "12": "সেখানে থাকিবে বহমান প্রস্রবণ,", "13": "উন্নত মর্যাদাসম্পন্ন শয্যা,", "14": "প্রস্তুত থাকিবে পানপাত্র,", "15": "সারি সারি উপাধান,", "16": "এবং বিছান গালিচা;", "17": "তবে কি উহারা দৃষ্টিপাত করে না উটের দিকে, কিভাবে উহাকে সৃষ্টি করা হইয়াছে?", "18": "এবং আকাশের দিকে, কিভাবে উহাকে ঊর্ধ্বে প্রতিষ্ঠিত করা হইয়াছে?", "19": "এবং পর্বতমালার দিকে, কিভাবে উহাকে স্থাপন করা হইয়াছে?", "20": "এবং ভূতলের দিকে, কিভাবে উহাকে বিস্তৃত করা হইয়াছে?", "21": "অতএব তুমি উপদেশ দাও; তুমি তো একজন উপদেশদাতা,", "22": "তুমি উহাদের কর্ম নিয়ন্ত্রক নও।", "23": "তবে কেহ মুখ ফিরাইয়া লইলে ও কুফরী করিলে", "24": "আল্লাহ্‌ উহাকে দিবেন মহা শাস্তি।", "25": "উহাদের প্রত্যাবর্তন আমারই নিকট;", "26": "অতঃপর উহাদের হিসাব - নিকাশ আমারই কাজ।"}