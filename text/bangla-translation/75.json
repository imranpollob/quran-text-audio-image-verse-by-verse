{"1": "আমি শপথ করিতেছি কিয়ামত দিবসের,", "2": "আরও শপথ করিতেছি তিরস্কারকারী আত্মার।", "3": "মানুষ কি মনে করে যে, আমি তাহার অস্থিসমূহ একত্র করিতে পারিব না?", "4": "বস্তুত আমি উহার অঙ্গুলীর অগ্রভাগ পর্যন্ত পুনবিন্যস্ত করিতে সক্ষম।", "5": "তবুও মানুষ তাহার ভবিষ্যতেও পাপাচার করিতে চায়।", "6": "সে প্রশ্ন করে, ‘কখন কিয়ামত দিবস আসিবে?’", "7": "যখন চক্ষু স্থির হইয়া যাইবে,", "8": "এবং চন্দ্র হইয়া পড়িবে জ্যোতিহীন,", "9": "যখন সূর্য ও চন্দ্রকে একত্র করা হইবে -", "10": "সেদিন - মানুষ বলিবে, ‘আজ পালাইবার স্থান কোথায়?’", "11": "না, কোন আশ্রয়স্থল নাই।", "12": "সেদিন ঠাঁই হইবে তোমার প্রতিপালকেরই নিকট।", "13": "সেদিন মানুষকে অবহিত করা হইবে সে কী অগ্রে পাঠাইয়াছে ও কী পশ্চাতে রাখিয়া গিয়াছে।", "14": "বস্তুত মানুষ নিজের সম্বন্ধে সম্যক অবগত,", "15": "যদিও সে নানা অজুহাতের অবতারণা করে।", "16": "তাড়াতাড়ি ওহী আয়ত্ত করিবার জন্য তুমি তোমার জিহ্বা উহার সঙ্গে সঞ্চালন করিও না।", "17": "ইহা সংরক্ষণ ও পাঠ করাইবার দায়িত্ব আমারই।", "18": "সুতরাং যখন আমি উহা পাঠ করি তুমি সেই পাঠের অনুসরণ কর,", "19": "অতঃপর ইহার বিশদ ব্যাখ্যার দায়িত্ব আমারই।", "20": "না, তোমরা প্রকৃতপক্ষে পার্থিব জীবনকে ভালবাস;", "21": "এবং আখিরাতকে উপেক্ষা কর।", "22": "সেদিন কোন কোন মুখমণ্ডল উজ্জ্বল হইবে,", "23": "তাহারা তাহাদের প্রতিপালকের দিকে তাকাইয়া থাকিবে।", "24": "কোন কোন মুখমণ্ডল হইয়া পড়িবে বিবর্ণ,", "25": "আশংকা করিবে যে, এক ধ্বংসকারী বিপর্যয় তাহাদের উপর আপতিত হইবে।", "26": "কখনো নয়, যখন প্রাণ কণ্ঠাগত হইবে,", "27": "এবং বলা হইবে, ‘কে তাহাকে রক্ষা করিবে?’", "28": "তখন তাহার প্রত্যয় হইবে যে, ইহা বিদায়ক্ষণ।", "29": "এবং পায়ের সঙ্গে পা জড়াইয়া যাইবে।", "30": "সেই দিন তোমার প্রভুর নিকট সমস্ত কিছু প্রত্যানীত হইবে।", "31": "সে বিশ্বাস করে নাই এবং সালাত আদায় করে নাই।", "32": "বরং সে সত্য প্রত্যাখ্যান করিয়াছিল ও মুখ ফিরাইয়া লইয়াছিল।", "33": "অতঃপর সে তাহার পরিবার - পরিজনের নিকট ফিরিয়া গিয়াছিল দম্ভভরে,", "34": "দুর্ভোগ তোমার জন্য, দুর্ভোগ!", "35": "আবার দুর্ভোগ তোমার জন্য, দুর্ভোগ!", "36": "মানুষ কি মনে করে যে, তাহাকে নিরর্থক ছাড়িয়া দেওয়া হইবে?", "37": "সে কি স্খলিত শুক্রবিন্দু ছিল না?", "38": "অতঃপর সে ‘আলাকায় পরিণত হয়। তারপর আল্লাহ্‌ তাহাকে আকৃতি দান করেন ও সুঠাম করেন।", "39": "অতঃপর তিনি তাহা হইতে সৃষ্টি করেন যুগল - নর ও নারী।", "40": "তবুও কি সেই স্রষ্টা মৃতকে পুনর্জীবিত করিতে সক্ষম নয়?"}