{"1": "শপথ ঊর্ধ্বশ্বাসে ধাবমান অশ্বরাজির,", "2": "যাহারা খুরাঘাতে অগ্নি - স্ফুলিংগ বিচ্ছুরিত করে,", "3": "যাহারা অভিযান করে প্রভাতকালে,", "4": "এবং সেই সময়ে ধূলি উৎক্ষিপ্ত করে;", "5": "অতঃপর শত্রুদলের অভ্যন্তরে ঢুকিয়া পড়ে।", "6": "মানুষ অবশ্যই তাহার প্রতিপালকের প্রতি অকৃতজ্ঞ", "7": "এবং সে অবশ্যই এই বিষয়ে অবহিত,", "8": "এবং অবশ্যই সে ধন - সম্পদের আসক্তিতে প্রবল।", "9": "তবে কি সে সেই সম্পর্কে অবহিত নয় যখন কবরে যাহা আছে তাহা উত্থিত হইবে", "10": "এবং অন্তরে যাহা আছে তাহা প্রকাশ করা হইবে?", "11": "সেই দিন উহাদের কী ঘটিবে, উহাদের প্রতিপালক অবশ্যই তাহা সবিশেষ অবহিত।"}