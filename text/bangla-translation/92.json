{"1": "শপথ রজনীর, যখন সে আচ্ছন্ন করে,", "2": "শপথ দিবসের, যখন উহা উদ্ভাসিত হয়", "3": "এবং শপথ তাঁহার, যিনি নর ও নারী সৃষ্টি করিয়াছেন -", "4": "অবশ্যই তোমাদের কর্মপ্রচেষ্টা বিভিন্ন প্রকৃতির।", "5": "সুতরাং কেহ দান করিলে, মুত্তাকী হইলে", "6": "এবং যাহা উত্তম তাহা সত্য বলিয়া গ্রহণ করিলে,", "7": "আমি তাহার জন্য সুগম করিয়া দিব সহজ পথ।", "8": "এবং কেহ কার্পণ্য করিলে ও নিজেকে স্বয়ংসম্পূর্ণ মনে করিলে,", "9": "আর যাহা উত্তম তাহা অস্বীকার করিলে,", "10": "তাহার জন্য আমি সুগম করিয়া দিব কঠোর পথ।", "11": "এবং তাহার সম্পদ তাহার কোন কাজে আসিবে না, যখন সে ধ্বংস হইবে।", "12": "আমার কাজ তো কেবল পথনির্দেশ করা,", "13": "আমি তো মালিক পরলোকের ও ইহলোকের।", "14": "আমি তোমাদেরকে লেলিহান অগ্নি সম্পর্কে সতর্ক করিয়া দিয়াছি।", "15": "উহাতে প্রবেশ করিবে সে - ই, যে নিতান্ত হতভাগ্য,", "16": "যে অস্বীকার করে ও মুখ ফিরাইয়া নেয়।", "17": "আর উহা হইতে দূরে রাখা হইবে পরম মুত্তাকীকে,", "18": "যে স্বীয় সম্পদ দান করে আত্মশুদ্ধির জন্য,", "19": "এবং তাহার প্রতি কাহারও অনুগ্রহের প্রতিদানে নয়,", "20": "কেবল তাহার মহান প্রতিপালকের সন্তুষ্টির প্রত্যাশায় ;", "21": "সে তো অচিরেই সন্তোষ লাভ করিবে।"}