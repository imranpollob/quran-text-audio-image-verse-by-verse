{"1": "শপথ আকাশের এবং রাত্রিতে যাহা আবির্ভূত হয় তাহার;", "2": "তুমি কী জান রাত্রিতে যাহা আবির্ভূত হয় উহা কি?", "3": "উহা উজ্জ্বল নক্ষত্র।", "4": "প্রত্যেক জীবের উপরই তত্ত্বাবধায়ক রহিয়াছে।", "5": "সুতরাং মানুষ প্রণিধান করুক কী হইতে তাহাকে সৃষ্টি করা হইয়াছে!", "6": "তাহাকে সৃষ্টি করা হইয়াছে সবেগে স্খলিত পানি হইতে,", "7": "ইহা নির্গত হয় মেরুদণ্ড ও পঞ্জরাস্থির মধ্য হইতে।", "8": "নিশ্চয়ই তিনি তাহার প্রত্যানয়নে ক্ষমতাবান।", "9": "যেই দিন গোপন বিষয় পরীক্ষিত হইবে,", "10": "সেই দিন তাহার কোন সামর্থ্য থাকিবে না এবং সাহায্যকারীও নয়।", "11": "শপথ আসমানের, যাহা ধারণ করে বৃষ্টি,", "12": "এবং শপথ যমীনের, যাহা বিদীর্ণ হয়,", "13": "নিশ্চয়ই আল - কুরআন মীমাংসাকারী বাণী।", "14": "এবং ইহা নিরর্থক নয়।", "15": "উহারা ভীষণ ষড়যন্ত্র করে,", "16": "এবং আমিও ভীষণ কৌশল করি।", "17": "অতএব কাফিরদেরকে অবকাশ দাও; উহাদেরকে অবকাশ দাও কিছু কালের জন্য।"}